<resources>
    <string name="app_name">Hikaye Uygulaması</string>
    <string name="Hikaye1Tur">Türk Edebiyatı</string>
    <string name="hikaye1Baslik">Kırmızı Başlıklı Kız</string>
    <string name="hikaye1">Evvel zaman içinde kalbur saman içinde develer tellal pireler berber iken ben bağda üzüm bekler, derede odun yükler iken bir varmış, bir yokmuş…….

Bir zamanlar küçük bir kız varmış, bu küçük kız inatçılığından dolayı hep kırmızı başlıklı bir pelerin giyermiş. Ailesinin ısrarına rağmen bu pelerini hiç çıkarmazmış ve artık bu pelerin kokuşmaya başlamış. Bu yüzden herkes ona kırmızı başlıklı kız dermiş. Kırmızı başlıklı kız; ailesinin sözünden çıkan, illet, düşman başına, yaramaz mı yaramaz bir çocukmuş.

Kırmızı başlıklı kız bir gün ailesine haber vermeden evden çıkmış ve nenesinin evine doğru yola koyulmuş.  Nenesi, kırmızı başlıklı kızı sürekli şımartırmış, ona şekerler verir, patates kızartması yedirirmiş. Bundan dolayı kırmızı başlıklı kız onu çok severmiş.

Kırmızlı başlıklı kız ormanda güzel çiçeklerin üstüne basa basa yürümeye koyulmuş. Bütün kuşlar, sincaplar kırmızı başlıklı kızın yolundan kaçarmış, çünkü kırmızı başlıklı kız hayvanları hiç sevmezmiş. Kırmızı başlıklı kız ileride kıpırdayan bir tavşan görmüş ve ona bir taş atmış. Zavallı tavşan korkuyla kaçarak yuvasına girmiş. Bunu uzaktan gören küçük kurt, kırmızı başlıklı kızın yanına yaklaşmış:

– Hey sen, kırmızı pelerinli kız, leş kokunu 10 kilometre öteden aldım, napıyorsun? Bütün ormanın huzurunu kaçırdın, zavallı tavşandan ne istiyorsun?

– Ben Kırmızı başlıklı kızım, ve hayvanları hiç sevmem, seni de sevmiyorum, babanı da sevmezdim.

O an küçük kurdun aklına bu zalim kızın kim olduğu gelmiş, bu babasını avcıya öldürten Kırmızı başlıklı kız! Küçük kurt korkmaya başlamış, zavallı bacakları zangır zangır titremeye başlamış. Kırmızı başlıklı kız şöyle demiş:

– Hey tıfıl kurt, yemek ister misin? Nenem sana arta kalan yemekleri verebilir. Ama tek şartım beni nenemin evine kadar sırtında taşıman.

Zavallı küçük kurt, babasız kaldığı için aylardır doğru dürüst yemek yiyemiyormuş ve o kadar açmış ki, bu teklifi kabul etmek zorunda kalmış. Küçük kurt şöyle demiş:

– Tamam, kabul ediyorum. Hadi bin sırtıma.

Kırmızı başlıklı kız hop diye kurdun sırtına atlamış ama yediği abur cuburdan dolayı o kadar şişmanmış ki, zavallı kurdun beli bükülmüş, zorla, yavaş yavaş, nenesinin evine doğru yola koyulmuşlar.

Birkaç kilometre sonra, kırmızı başlıklı kızın nenesinin evine yaklaşmışlar. Nenesinin evi ormanın içerisinde, metruk, pis, eski bir köy eviymiş. Nenesi o kadar cimriymiş ki etrafta bir tane bile ışık yanmıyormuş. Hava da kararmış, zavallı kurt korkmaya başlamış. Kırmızı başlıklı kız demiş ki:

– Hadi içeri girelim, bu yaptığının karşılığı olarak nenem sana yemek artıklarını verir.

Küçük kurt, kırmızı başlıklı kız ile birlikte isteksizce, bu karanlık evin içerisine girmiş. Kırmızı başlıklı kız, nenesini görünce hemen “nene, nene!” diye onun boynuna sarılmış. Nenesi, pespaye, hiç arkadaşı olmayan, ormanda tek başına yaşayan, hiç bir dişi kalmamış, saçı başı ağarmış, cadı gibi giyinen modadan anlamayan kokoş bir kadınmış. Nenesi kurdu görünce çok sinirlenmiş:

– Kızım bu iti nereden getirdin! Çabuk dışarı çıkar her tarafı pisletecek!

Nenesi süpürgenin sapını kaptığı gibi küçük kurdun başına geçirmiş. Küçük kurt afallayıp sersemlemiş. O sırada kırmızı başlıklı kız, hemen uzun bir zincir bulup kurdun boynuna geçirmiş ve şöyle demiş:

– Ha ha ha, artık sen benim kurdumsun, bundan sonra burada yaşayacak, ve ben ne dersem onu yapacaksın.

Zavallı küçük kurt üzüntüsünden ulumaya başlamış. Çünkü o, her hayvan gibi doğada özgürce koşmak, ormanda dolaşmak, arkadaşlarıyla oynamak istiyormuş. Küçük kurt şöyle demiş:

– Ne olur bırak beni, ben kimseye ait değilim. Ben bir canlıyım, bana bir eşyaymışım gibi sahip olamazsın!

Kırmızı başlıklı kız kuru bir kemik bulmuş ve kurdun kafasına atmış, ve demişki:

– Al bunu git dışarda ye. Sakın evin içine gireyim deme bir daha.

Kurt, zincirini çekiştire çekiştire kuru kemiği alıp dışarı çıkmış. Dışarısı o kadar soğukmuş ki, küçük kurdun minik patileri neredeyse donacakmış. Kurt üzüntüsünden bütün gece sabaha kadar acı acı ay ışığında ulumuş.

Sabah olunca, kırmızı başlıklı kız, ağzındaki şekerleri şapırdata şapırdata evin bahçesine çıkmış. Demiş ki:

– Nene, nene! Kurdum hala ölmemiş, evin bahçesinde yatıyor.

Nenesi demişki:

– Kızım kurtul şu kurttan, biti vardır kenesi vardır, pis hayvan.

– Ama nene ben onun sırtına biniyorum beni her yere götürüyor. Artık yürüyüp kalori yakmama gerek kalmadı.

– Tamam kızım, sen nasıl istersen, senden daha mı değerli. Sıkı bağladın di mi zincirini? Kaçmasın sakın.

– Evet nene sımsıkı bağladım. Hiç bir yere gidemez.

– Tamam kızım sen gel içeri, ben sana patates kızarttım, onları ye, sonra sana ekmek yapıcam tandırda, zayıflamışsın, azıcık besliyim seni.

Kırmızı başlıklı kız ufak bir taş almış yerden ve kurda atmış, homurdana homurdana içeri girmiş. Zavallı kurt uykusundan sıçrayarak uyanmış.

Aradan bir kaç saat geçmiş, zavallı kurt zincirinin yettiği kadar, bahçede dört dönüyor, kurtulmaya çalışıyormuş. Sonra öteden, çalıların arasından birini görmüş, yardım eder diye belki hemen havlamaya, ulumaya başlamış. Ama uzaktan gördüğü bu kişi, avcının ta kendisiymiş. Sesi duyan avcı koşarak kurdun yanına gelmiş, ve demiş ki:

– Seni de yakaladım küçük kurt! Babandan kurtuldum senden de kurtulucam.

Avcı küçük kurdun zincirini bağlandığı yerden çıkarmış ve kurdu sürüklemeye başlamış. Ama kurt hemen avcının bacağını ısırmış ve demiş ki:

– Demek babamı sen öldürdün! Seni adi beş para etmez hayvan düşmanı seni!

Küçük kurt avcının bacağını o kadar sıkı kapmış ki, avcı korkusundan altına işeyip bayılmış. Daha sonra kurt avcının bu rezil fotoğraflarını çekip facebook’dan yayınlamış. Avcı herkese rezil olmuş.

Küçük kurt, daha sonra nenenin evinin kapısını çalmış, “tak tak tak…”, nene sormuş:
– Kim oooğğ?
Küçük kurt demiş ki:
– Ben avcı nene! Aç kapıyı seni ziyarete geldim.

“Oo hoşgeldin evladım sefalar getirdin” demiş nene, ve kapıyı açmış. Nene kapıyı açar açmaz kurt üstüne atlamış ve neneyi yere sermiş, nene “oy oy oy!” diye yere düşmüş ve bağırmış:

– Kız kör olasıca kırmızı başlıklı kız! Bu it serbest kalmış çabuk gel bağla şunu.

Kırmızı başlıklı kız koşarak gelmiş, ama kurt onun da üstüne atlamış, ve kırmızı başlıklı şişkonun her tarafını ısırmış. Kırmızı başlıklı kız yerde bidon gibi yuvarlanarak ağlamaya başlamış. Küçük kurt demiş ki:

– Bir daha bana veya doğadaki hayvanlara bulaşırsan, yine gelir yine ısırırım seni. Şimdi annene babana gidip şikayet edicem seni, gör bakalım bir daha evden dışarı çıkabiliyormusun.

Küçük kurt bir hışımla evden dışarı çıkmış ve kırmızı başlıklı kızın ailesinin evinin yoluna koyulmuş. Kurt eve varınca, ailesi ona güzel yemekler ikram etmiş, kurdun karnını doyurmuş, ona çok güzel davranmışlar. Küçük kurt, kırmızı başlıklı kızı ailesine şikayet etmiş. Kırmızı başlıklı kız, o günden sonra hep cezalı olmuş ve bir daha odasından hiç çıkamamış, bir daha abur cubur yemesi yasaklanmış ve sağlıklı beslenmeye başlamış. Nenesini zaten kimse sevmiyormuş, kırmızı başlıklı kız da artık evden çıkamadığı için, kimse nenesinin ziyaretine gitmez olmuş, iyice yalnız kalmış. Avcı bütün herkese rezil olmuş, ve bir daha hayvanlara zarar vermeyeceğim diye kurana el basmış ve avcılığa tövbe etmiş.

Küçük kurt, özgürce kırlarda koşmaya, arkadaşlarıyla ormanda yaşamaya devam etmiş ve Kırmızı Başlıklı kız hikayesi burada mutluca bitmiş.</string>

    <string name="Hikaye2Baslik">Kurabiye Hırsızı</string>
    <string name="Hikaye2Tur">Türk Edebiyatı</string>
    <string name="Hikaye2">Bir gece kadının biri bekliyordu havaalanında, Daha epeyce zaman vardı, uçağın kalkmasına. Havaalanındaki dükkandan bir kitap ve bir paket kurabiye alıp, buldu kendisine oturacak bir yer.

Kendisini kitabına öyle kaptırmıştı ki, yine de Yanında oturan adamın olabildiğince cüretkar bir şekilde Aralarında duran paketten birer birer kurabiye Aldığını gördü, ne kadar görmezden gelse de.

Bir taraftan kitabını okuyup, bir taraftan kurabiyesini yerken, Gözü saatteydi, “kurabiye hırsızı” yavaş yavaş tüketirken kurabiyelerini. Kulağı saatin tik tak larındaydı ama yine de engelleyemiyordu tik tak lar sinirlenmesini. Düşünüyordu kendi kendine, “Kibar bir insan olmasaydım, Morartırdım şu adamın gözlerini!”

Her kurabiyeye uzandığında, adam da uzatıyordu elini. Sonunda pakette tek bir kurabiye kalınca “Bakalım şimdi ne yapacak?” dedi kendi kendine. Adam, yüzünde asabi bir gülümsemeyle, uzandı son kurabiyeye ve böldü kurabiyeyi ikiye. Yarısını kurabiyenin atarken ağzına, verdi diğer yarıyı kadına.

Kadın kapar gibi aldı kurabiyeyi adamın elinden ve “Aman Tanrım, ne cüretkar ve ne kaba bir adam, üstelik bir teşekkür bile etmiyor!”. Anımsamıyordu bu kadar sinirlendiğini hayatında.

Uçağının kalkacağı anons edilince bir iç çekti rahatlamayla. Topladı eşyalarını ve yürüdü çıkış kapısına, Dönüp bakmadı bile “kurabiye hırsızı” na. Uçağa bindi ve oturdu rahat koltuğuna, Sonra uzandı, bitmek üzere olan kitabına.

Çantasına elini uzatınca, gözleri açıldı şaşkınlıkla. Duruyordu gözlerinin önünde bir paket kurabiye! Çaresizlik içinde inledi, “Bunlar benim kurabiyelerimse eğer; ötekiler de onundu ve paylaştı benimle her bir kurabiyesini!” Özür dilemek için çok geç kaldığını anladı üzüntüyle, kaba ve cüretkar olan,”kurabiye hırsızı”kendisiydi işte.</string>

    <string name="Hikaye3Baslik">ALTIN BEYİNLİ ADAM</string>
    <string name="Hikaye3Tur">Dünya Edebiyatı</string>
    <string name="Hikaye3">Mektubunuzu okurken, madam, vicdan azabı duyar gibi oldum. Hikâyelerimin hep böyle kasvetli şeyler olmasından ötürü kendi kendime içerledim. Ve bugün size neşeli, hem de çılgınca neşeli bir masal anlatmayı aklıma koydum.

Öyle ya canım, ne diye kederli olacakmışım! Paris\'in sislerinden bin fersah uzakta, misket şarabıyla dümbelekler ülkesinde, günlük güneşlik bir tepenin üzerinde yaşıyorum. Değirmenimin etrafında güneşle müzikten başka bir şey yok. İskete kuşlarından orkestralarım, su çulluklarından bandolarım var. Sabah oldu mu, kurli kuşları ‘kurlu kurlu\' diye öterler, öğleyin, sıra ağustosböceklerinindir. Sonra, fifre çalan çobanlar mı istersiniz, yoksa bağlardan kahkahaları gelen esmer güzelleri mi?.. Doğrusu burası, kara düşüncelere dalınacak yer değil. Hanımlara asıl tozpembe şiirler ile sepet sepet sevda hikâyeleri göndermeliydim.

Ama olmuyor! Hâlâ Paris\'ten kurtulamadım. Her gün, çamlarımın arasında bulunduğum zamanlar bile, Paris\'in dert çirkefinden kendimi koruyamıyorum. Hatta şu satırları yazdığım anda bile, zavallı Charles Barbara\'nın sefalet içinde öldüğünü haber aldım. Bütün değirmen, matem içinde... Kurli kuşlarıyla ağustosböceklerine Allahaısmarladık!.. Neşeli şeyler düşünecek halim yok... İşte madam, bundan ötürü, size yazmayı tasarladığım o güzelim sevda hikâyesi yerine, yine acıklı bir masal göndereceğim.

Bir varmış bir yokmuş, altın beyinli bir adam varmış. Evet, öyle madam, hem de som altından bir beyin. Dünyaya geldiği zaman başı o kadar ağır, kafatası o kadar kocamanmış ki, hekimler, bu çocuk yaşamaz, demişler.

Demişler ama çocuk yaşamış, güneşte boy atan güzel bir zeytin fidanı gibi gelişmiş. Yalnız kocaman kafası, hep ağır basarmış. Yürürken sağa sola toslaması pek acınacak şeymiş... Sık sık düşermiş de. Bir gün sahanlıktan yuvarlanmış ve alnı mermer bir basamağa çarpınca, kafatası, bir maden külçesi gibi, tınnn! etmiş, öldü sanmışlar. Ama çocuğu yerden kaldırdıkları zaman, kumral saçlarında donmuş iki üç altın damlasıyla hafif bir yaradan başka bir şey bulamamışlar. İşte, anasıyla babası, oğullarının altından bir beyni olduğunu böylece anlamışlar.

Bu iş o kadar gizli tutulmuş ki, zavallı çocuk bile işin farkına varamamış; vakit vakit, komşu çocuklarıyla kapı önünde oynamasına neden izin verilmediğini sorarmış; annesi dş ona:
- Sonra seni çalarlar, elmasım! diye yanıt verirmiş.

Çocukcağız, çalınmaktan pek korkarmış, hiç ağzını açmadan, yalnız başına oynamaya gidermiş, bir odadan öbür odaya, tıpış tıpış, dolaşır dururmuş...

Ancak onsekizine basınca anası babası, kendisine kaderin bahşettiği o olağanüstü nimeti anlatmışlar; bu yaşa kadar besleyip büyütmelerine karşılık, altınından birazcık istemişler. Çocuk hiç duraksamamış, hemen o anda, nasıl, neyle, beyninden ceviz büyüklüğünde bir altın külçesi kopararak, böbürlene böbürlene, annesinin ayakları altına atıvermiş... Sonra kafasında taşıdığı bu zenginlikten, gözü kamaşmış, binbir istekle deliye dönmüş, kendi gücünden mest, baba evinden ayrılmış ve diyar diyar dolaşarak hâzinesini harcamaya başlamış.

Hadsiz hesapsız altın harcayarak sürdüğü şahane hayata bakılırsa, beyni bitip tükenmeyecekmiş gibi gelirmiş... Ama beyin tükenmekteymiş, beyin tükendikçe de gözlerinin feri sönmekte, yanakları çukur çukur olmaktaymış. Nihayet günün birinde, çılgın bir hovardalığın sabahında, zavallı genç, ziyafetin döküntüleri ve sararıp solan avizeler arasında yapayalnız kalınca, altın külçesinde açtığı kocaman gediği görüp ürkmüş, artık uslu oturmak zamanının geldiğini anlamış.

O andan itibaren, yeni bir hayata başlamış. Altın beyinli adam, artık dokunmak istemediği bu uğursuz zenginliği unutmaya çalışarak, şeytana uymaktan korkan bir cimri gibi vesveseli, yapayalnız, bir köşeye çekilip yaşamış... Ne çare ki, sırrını öğrenmiş olan bir dostu, yalnızlığında da peşini bırakmamış.

Bir gece zavallı adam, müthiş bir baş ağrısıyla sıçrayarak uyanmış, şaşkın şaşkın doğrulmuş

ve ay ışığında, arkadaşını, paltosunun altında bir şeyler gizleyerek kaçarken görmüş...
Demek beyninden bir parça daha çalmışlar.. Bundan bir süre sonra altın beyinli adam âşık olmuş ve bu sefer büsbütün hapı yutmuş... Bütün kalbiyle sarışın bir kadını sevmiş, o da onu seviyormuş ama süsü, tüylü şapkaları, o güzelim püsküllü potinleri daha çok severmiş.
Bu yarı bebek, yarı kuş, miniminnacık hatunun ellerinde altının eriyip gitmesi hatun için bir zevkmiş. Türlü türlü hevesleri varmış, adam da hiçbir zaman 'Olmaz!' diyemezmiş; hatta kendisini üzmemek için, zenginliğinin o hazin sırrını sonuna kadar gizlemiş. Kadın ona:
- Biz çok zenginiz, değil mi? diye sorunca, zavallı adam:

- Elbette çok zenginiz! dermiş. Sonra da, kafatasını masum masum kemiren bu minik kuşuna sevgiyle gülümsermiş. Ama bazan korkar, hasis davranmak istermiş. Ne var ki, tam o sırada kadıncağız, kırıtarak kendisine yaklaşır ve:

- Kocacığım, dermiş, bu kadar zenginsin, bana pahalı bir şeyler alsana!..
Adam da ona pahalı bir şeyler alırmış.

Böylece iki yıl sürmüş bu, nihayet bir sabah kadıncağız, nedeni bilinmeden, kuş gibi ölüp gidivermiş... Hazine de suyunu çekmek üzereymiş. Zavallı adam, ne kalmışsa onunla sevgili karısına mükemmel bir cenaze töreni düzenlemiş. Çanlar çalınmış, cenaze arabası siyahlara bürünmüş, atlar süslenmiş, kara kadifelere gözyaşı gibi gümüşten süsler asılmış. Adamcağız, ne yapıldıysa, az görmüş. Altına artık kim bakar ki! Kiliseye vermiş, cenazeyi götürenlere vermiş, çelenk satanlara vermiş; hiç pazarlık etmeden, her isteyene vermiş... Öyle ki, mezarlıktan dönüşte, bu olağanüstü beyin hemen hemen boşalmış, kafatasının dibinde birkaç zerre altın kalmış sadece.

O zaman, kendisini sarhoş gibi ellerini uzatarak, yalpa vura vura, sokaklarda dolaşır görmüşler. Akşam olup da mağaza vitrinleri aydınlanınca, top top kumaşlarla türlü türlü süslerin ışıklar içinde pırıl pırıl yandığı bir camekânın önünde durmuş. Kenarlarında kuğu tüyleri bulunan mavi satenden bir çift kadın ayakkabısına hayran hayran bakakalmış. Kendi kendine ‘Bunlar, bizimkinin hoşuna gider!’ diyerek gülümsemiş. Karıcığının öldüğünü unutarak, ayakkabıları satın almak için mağazaya dalmış.

Satıcı kadın, dükkânın arka tarafındayken, müthiş bir çığlık duymuş ve hemen koşmuş. Bir de ne görsün? Bir adam, ayakta, tezgâha dayanmış, ıstırap içinde, alıklaşmış bir tavırla kendisine bakıyor. Bir eliyle kuğu tüylü mavi ayakkabıları yakalamış, kan içinde olan öbür eliyle de, tırnaklarının ucuna yapışmış birkaç altın zerresini uzatıp duruyor.
İşte, madam, altın beyinli adam masalı.

Peri masallarına benzemesine rağmen bu masal, başından sonuna kadar gerçeğe uygundur... Bu dünyada beyinlerini harcayarak yaşamaya mahkûm öyle zavallılar vardır ki, en küçük ihtiyaçlarını bile, öz cevherlerinin ve iliklerinin o halis altınıyla öderler. Bu, onlar için her günkü bir acıdır. Sonra bir gün, acı çekmekten bıkıp usanınca da...
Çev: Sabri Esat Siyavuşgil</string>
</resources>
